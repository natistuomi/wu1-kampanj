# PM (Kampanjsida) - Natalie Tuomi 02.06.22

## Inledning
Jag har designat och skapat en sida för en kampanjtext om arbetsmarknaden. Det här gjordes genom att utgå från texten och sedan planera upp hur sidan skulle se ut utifrån det. Layout, font och färger valdes alla för att matcha temat. Sidan skapades genom att utgå från uppgiftens mallar. Därefter testades html, css och kontraster för att uppenbara problem som kan ha blivit missade.

## Bakgrund
Planeringsarbetet började med skisser på möjlig layout. Genom att undersöka mallarna och se vad man hade att jobba med kunde man välja vilka element man ville behålla, slänga bort eller göra om. När en skiss bestämdes skissades den upp ordentligt i figma (https://www.figma.com/file/i9uvF5YUZ87GVVS4E1XMwy/Obalans?node-id=0%3A1). 

Färgerna valdes eftersom orange drar uppmärksamhet vilket är precis vad en kampanj handlar om. Den blågröna ska förmedla balans, uppmuntran och lugn vilket är vad texten egentligen handlar om. Fonten är montserrat för att stanna i det klassiska och professionella utan att bli stelt eller obekvämt.

Själva skapandet gick till med något av en klippa och klistra metod. Html-filen från den mest likanande mallen kopierades och klistrades in i en ny fil vars information och bilder byttes ut och även en del element flyttades runt, osv. En liknande metod användes även för att sedan få till CSS-filen.

När sidan sedan kändes färdig kördes den genom validator för både html och css. Det kom fram att en av raderna i css-filen behövde modifieras lite, men annars gick både genom utan problem. För säkerhets skull wavades även sidan vilket inte gav några kontrastfel. Sidan testades dessutom genomgående i webbläsaren för att se hur den skulle se ut i olika skärmstorlekar.

## Positiva erfarenheter
Hela arbetet gick väldigt smidigt. Planeringsarbetet var något effektivare än vanligt eftersom jag inte började från början utan klippte och klistrade lite med element från mallarna. Jag sprang heller aldrig in i några större problem vad gäller skrivningen av sidan. Det fanns såklart frågan om hur man använde google-icons, men det var mindre av ett problem och mer av en bra lärdom att ha med i baggaget. Javascript blev dessutom lite enklare att förstå även om vi fick koden och slapp skriva den. Enda sättet att upprepa det här skulle vara att göra en bra planering, veta vad man håller på med och fråga när man inte vet något.

## Negativa erfarenheter
Det jobbigaste var att utgå från en annan sida när man skulle skapa sin egen. Stilistisk och designmässigt gjorde det jobbet mycket enklare, men att sedan behöva läsa, lära och ändra i något som någon annan har skrivit är minsann inte lätt. Det var en bra erfarenhet att få se hur någon annan skulle kunna ha gjort det för man märker direkt att det finns skillnader i hur vi skriver. Däremot var det kärnan till all frustration som kom från hela projektet. Det är någonting som kan bli enklare desto mer man gör det eller även när man har lärt sig mer om hur och vad man kan göra.

## Sammanfattning
Hela arbetet gick smidigt och det var ett bra projekt att avsluta läsåret med. Produkten blev ovanligt lik skissen från planeringen, jag fick möjlighet att lära mig lite fler saker man kan göra med sidor och jag fick mer erfarenhet med att arbeta ur någon annans kod. Jag är riktigt nöjd med sidan utifrån uppgiftens ramar även om jag personligen hatar hur mycket färg det är, men det är en smakfråga. Det finns troligen ganska mycket mer man hade kunnat göra med sidan, men utifrån tidstillgången och nuvarande kunskapsläge finns det inte särskilt många förbättringar jag hade kunnat göra.